Data vil så bli overført til NIFU i Norge der teknisk informasjon som IP-adresse og nettleser fjernes. Alle opplysninger og svar blir lagret sikkert og behandlet konfidensielt i tråd med personopplysningsloven, ved NIFU, med datalagringstjeneste fra Microsoft på europeisk datasenter. Navnet og kontaktopplysningene dine vil oppbevares adskilt fra øvrige data. 

Universitetet i Stavanger (UiS) vil gjennomføre den andre spørreundersøkelsen i 2026. For at dataene skal kunne kobles sammen for de to undersøkelsene vil NIFU og UiS utveksle koblingsnøkler (personopplysninger) og data. 

Koblingsnøkkel mellom lister med kontaktopplysninger og besvarelser brukes til kvalitetssikring, å følge med på svarprosent, å sende påminnelser og å spørre deltakerne om interesse for relevante oppfølgingsstudier. NIFU sletter koblingen innen 30.09.2038. Når koblingen er slettet, vil besvarelsene ikke kunne knyttes direkte til personer som har svart. Ingen deltakere vil kunne gjenkjennes i publikasjoner eller annen type offentliggjøringer fra studien. De avidentifiserte dataene vil benyttes for videre forskning i feltet og etterprøvbarhet. Avidentifiserte data fra spørreundersøkelsene, uten påkoblet registerdata (se neste avsnitt), vil tilgjengeliggjøres, i henhold til åpen forskning-prinsipper, for eksempel ved SIKTs forskningsarkiv og ev. [Open Science Foundation](osf.io).

Avidentifiserte innsamlede data fra spørreundersøkelsene oversendes UiO. UiO kobler disse med eksisterende avidentifiserte data fra registre og større spørreundersøkelser for skoler og elever via en koblingsnøkkel for skoler i Norge. Disse koblede dataene behandles og oppbevares i [Tjenester for Sensitive Data (TSD)](https://www.uio.no/tjenester/it/forskning/sensitiv/), en portalløsning for trygg behandling av forskningsdata fra UiO. Alle våre databehandlingssystemer benytter to-faktorautentisering og kun [forskere i HeaLS-prosjektet](https://www.sv.uio.no/psi/english/research/projects/heals/index.html) har tilgang, da kun til avidentifiserte data.
